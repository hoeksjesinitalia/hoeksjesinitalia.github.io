## 22 november Tre Alberi
Na drie weken hard werken aan het huis trekken we er op zondag 22 november erop uit: naar Tre Alberi, een punt waar vroeger drie grote beuken gestaan zouden hebben, nu blijkt er nog maar één te staan..
We lopen de steile helling op naar Alpe Selviana, waar onze hout"boer" woont, Diego. We passeren daarbij de natuurlijke bron van Agrano. 
<p align="center"><img id="fotobreed" src="Wandelingen/foto92.jpg" /><br>
<em> uitzicht vanuit Alpe Selviana </em></p>
Ondanks dat het koud is is het op de zonnekant van de heuvel wel lekker.
<p align="center"><img id="fotohoog" src="Wandelingen/foto93.jpg" /><br>
<em> Tussen de berken </em></p>
na een klim daarna van ongeveer drie kwartier komen we bij het bord


we zouden kunnen doorlopen, maar het is koud en we gaan terug, eerst maken we nog een foto van het uitzicht op Omegna, door de bomen heen.
<p align="center"><img id="fotobreed" src="Wandelingen/foto95.jpg" /><br>
<em> Omegna in de verte </em></p> 
Op de terugweg nog een uitzicht op het Ortameer met het eilandje
<p align="center"><img id="fotobreed" src="Wandelingen/foto96.jpg" /><br>
<em> het Ortameer </em></p>
Bij de bron van Agrano vullen we onze waterflessen, lekker en gezond water!
Normaal nemen we het water bij de bron in het dorp, is ook goed, maar dit water schijnt beter te zijn.
<p align="center"><img id="fotohoog" src="Wandelingen/foto97.jpg" /><br>
<em> Flesjes vullen </em></p>

## Eerste ontmoeting met Fido, 13 december
Erika heeft ons warm gemaakt om te gaan kijken voor een hond in "haar" Canile (hondenopvang), waar ze vrijwilligerswerk verricht.
Aan de hand van de foto's op internet maken we een keuze: Fido of Rex. Fido is een kruising waar een Australische herder in zit, 7 jaar oud, en Rex is een 3 jaar oude Duitse herder. Fido heeft een "duister" verleden, hij zou een vrouw hard in haar kuiten gebeten hebben, waarom hij gebeten heeft weten ze niet. Hij zit al 3 jaar in de opvang en er is nog nooit iemand naar hem komen kijken. Meteen vallen zijn lieve ogen op, in één van zijn ogen loopt een litteken. Hij heeft een mooi kopje dat niet bij het massieve, brede lijf lijkt te passen. Hij legt meteen zijn brede poot op Marion, en er is een klik! We mogen met hem gaan wandelen.
<p align="center"><img id="fotobreed" src="Wandelingen/foto98.jpg" /><br>
<em> hier zie je goed zijn litteken </em></p>
Van achter gezien moet Marion er erg om lachen en ze vergelijkt Fido met een mammoet...
<p align="center"><img id="fotohoog" src="Wandelingen/foto99.jpg" /><br>
<em> Fido's achterste </em></p>
We besluiten deze hond te nemen, maar de adoptie-procedures moeten gevolgd worden...Eerst nog een paar keer met hem wandelen (en kijken hoe het met de drie honden van Erika samen gaat), dan nog een bezoek bij ons thuis van iemand van de hondenopvang of de woonomgeving wel geschikt is...uiteindelijk komt Fido "op proef" op 17 december. Tot onze verbazing staat Fido ook op de kalender die uitgegeven wordt door de hondenopvang en trots kopen we deze. We hebben een "calendarboy" 
<p align="center"><img id="fotobreed" src="Wandelingen/foto100.jpg" /><br>
<em> daar ligt ie dan </em></p>

## "Test"wandeling met Fido en de rest, 18 december
We gaan met zijn allen wandelen: Romina, Thomas en Erika en hun drie honden, wij met Fido.
<p align="center"><img id="fotobreed" src="Wandelingen/foto101.jpg" /><br>
<em> voordat we allemaal onze jas/riem aan hebben </em></p>
We lopen de berg op, naar Alpe Selviana en genieten van het uitzicht.
<p align="center"><img id="fotobreed" src="Wandelingen/foto102.jpg" /><br>
<em> Terwijl er van het uitzicht genoten wordt, doet Fido zijn ding </em></p>
Er wordt een groepsfoto gemaakt van de bewoners van Casa Rosa
<p align="center"><img id="fotobreed" src="Wandelingen/foto103.jpg" /><br>
<em> allemaal op de foto </em></p>
We lopen nog tot de waterval, maar omdat we die al zo vaak op de foto hebben maakt Marion een andere foto
<p align="center"><img id="fotohoog" src="Wandelingen/foto104.jpg" /><br>
<em> wat een knapperd!(die hond) </em></p>
En op de terugweg nog even een foto van de besneeuwde top
<p align="center"><img id="fotobreed" src="Wandelingen/foto105.jpg" /><br>
<em> mooie kleuren </em></p>

## wat steden in de buurt
# Omegna
Uiteraard komt dan eerst Omegna, zo'n 5 km van ons vandaan, waar we de meeste boodschappen doen en op donderdag naar de markt gaan
<p align="center"><img id="fotobreed" src="Wandelingen/foto106.jpg" /><br>
<em> Erika met Kyra in Omegna </em></p>
Omegna is een stad met meer dan 15 duizend inwoners aan het noordelijkste uiteinde van het Ortameer, een meer van glaciale oorsprong. Het Ortameer wordt beschouwd als het kleinste maar meest typische meer van Noord-Italië. Omgeven door bergen, weerspiegelt het water van het meer de grenzen van Omegna. Vervolgens stroomt het water in de rivier Nigoglia, die zich later weer bij de beek Strona voegt, en uiteindelijk het Lago Magiore bereikt.Omegna heeft een groot industrieel verleden: de achttiende-eeuwse industriële vestiging Ferriera (IJzerfabriek) en Fabbricone Angeli-Frua (Angeli-Frua Manufacturing), een textielbedrijf dat in 1896 werd opgericht, getuigen hiervan. Bekende merken uit het oude Omegna zijn Alessi, Calderoni, Girmi, Lagostina, La Nuova Faro, Irmel, Tracanzan en Piazza. Eigenlijk is Omegna een beetje als Oss: terwijl eerst iedereen zijn brood verdiende in de metaal- en textielindustrie is deze weggetrokken uit de stad en zie je overal de restanten van leegstaande fabrieken. 
De kerk bij onze bank is gewijd aan de heilige 
Op tweede kerstdag is er een demonstratie in Omegna, met sprekers en muziek.
<p align="center"><img id="fotohoog" src="Wandelingen/foto107.jpg" /><br>
<em> Ook Thomas neemt het woord </em></p>
Agrano is zoal Berghem bij Oss, het hoort tot de gemeente Agrano maar is eigenlijk een apart dorp. De hoofdattractie van het dorp is de "mummy", de dode van Agrano. In 1792 werd er tussen de beenderen van het kerkhof van Agrano een vrijwel intact lichaam gevonden van een vrouw. Na intense studie blijft het een mysterie, ze is ook niet geidentificeerd. Ze heeft lang in een glazen kist gelegen in de kapel, maar in de loop der jaren verviel het lichaam meer en meer en met hulp van giften uit Agrano is besloten tot een restauratie en ligt ze nu in een hermetisch afgesloten kist. 
<p align="center"><img id="fotohoog" src="Wandelingen/foto141.jpg" /><br>
<em> de dode van Agrano </em></p>
We hebben een wandeling gemaakt bij La Boschina in Omegna, een wandeling langs het strand van het Ortameer.
<p align="center"><img id="fotobreed" src="Wandelingen/foto150.jpg" /><br>
<em> Het Ortameer vanuit het strandje </em></p>
En ja hoor, meneer moet weer in bad
<p align="center"><img id="fotobreed" src="Wandelingen/foto151.jpg" /><br>
<em> weer fris </em></p>

## Sneeuw in Agrano
Helaas net na de kerst, op 28 december, is Agrano bedekt met een flinke pak sneeuw. 
<p align="center"><img id="fotohoog" src="Wandelingen/foto108.jpg" /><br>
<em> Het straatje waar we met Fido lopen om bij het vrije pad te komen </em></p>
<p align="center"><img id="fotobreed" src="Wandelingen/foto109.jpg" /><br>
<em> Idyllisch plaatje van de rotonde van Agrano </em></p>
We hebben ondertussen de papieren getekend voor de officiele adoptie van Fido, waarbij Fido zich achter mij verstopt als de man van de hondenpvang binnen komt. 
Duidelijk is dat ie niet meer terug wil! De man vraagt of wij een foto willen maken van ons en Fido om deze met enige dankwoorden op Facebook te kunnen zetten.
We besluiten naar de waterval te lopen om daar een mooie foto te maken.  
Na vele pogingen (waarbij Fido ons bijna van de rots af duwt) wordt het deze foto:
<p align="center"><img id="fotobreed" src="Wandelingen/foto110.jpg" /><br>
<em> de foto voor de hondenopvang </em></p>
Terwijl iedereen druk bezig is, blijft Fido in volle meditatie naar de waterval kijken, minutenlang!
<p align="center"><img id="fotohoog" src="Wandelingen/foto111.jpg" /><br>
<em> Fido in trance </em></p>
Het is de eerste keer dat we Fido los laten, da's wel spannend. We moeten best wel klimmen en Fido staat boven op ons te wachten. We proberen of ie terugkomt,
door te roepen maar je ziet hem denken: jullie moeten hier toch ook omhoog. Hij blijft geduldig wachten en uiteindelijk voegen ons bij de "leider".
<p align="center"><img id="fotobreed" src="Wandelingen/foto112.jpg" /><br>
<em> Je bent de baas of je bent het niet, komen jullie nog? </em></p>
Uiteindelijk maken we nog een foto van ons met Fido om uit te kiezen voor de hondenopvang. Je ziet nu wel aan onze gezichten dat het koud is, deze foto wordt het niet!
<p align="center"><img id="fotobreed" src="Wandelingen/foto113.jpg" /><br>
<em> kouw kupkes </em></p>

Wanneer de sneeuw weer weg is, blijft het toch koud (of komt dat gevoel het door het feit dat we nog geen goede kachel hebben...). Fido is nu helemal gewend en we gaan veel met hem wandelen.
<p align="center"><img id="fotohoog" src="Wandelingen/foto114.jpg" /><br>
<em> mooie besneeuwde toppen in de verte </em></p>
Dat het nog vriest is te zien onderweg naar Pratolungo
<p align="center"><img id="fotobreed" src="Wandelingen/foto115.jpg" /><br>
<em> bevroren takjes bij een watervalletje </em></p
en even nog een mooie pasfoto...  
<p align="center"><img id="fotohoog" src="Wandelingen/foto116.jpg" /><br>
<em> wijze blik... </em></p>  

## Richting Pratulango
De wandeling naar Pratolungo is de wandeling die we het vaakst lopen. We kunnen gewoon van huis uit weg lopen, lopen langs het voetbalveld en het veldje van Massino (onze koelkastleverancier en over-overbuurman) het bos in. We moeten een klein watervalletje oversteken, waar Fido altijd even een bad neemt. 
<p align="center"><img id="fotobreed" src="Wandelingen/foto145.jpg" /><br>
<em> de schone bader </em></p
 <p align="center"><img id="fotohoog" src="Wandelingen/foto122.jpg" /><br>
<em> het zonlicht op het watervalletje </em></p>
wanneer we na het kleine watervalletje linksaf gaan , het dal in, (dus niet naar Pratolungo) kunnen we nog naar de grote waterval.
<p align="center"><img id="fotobreed" src="Wandelingen/foto123.jpg" /><br>
<em> het dal </em></p
 rechts is een (ddodlopende) afslag, waar we een ander beekje tegenkomen, heel schattig nu met die witte bloemetjes..
 <p align="center"><img id="fotohoog" src="Wandelingen/foto148.jpg" /><br>
 en ook deze bloemetjes vind ik mooi (begin maart)
 <p align="center"><img id="fotobreed" src="Wandelingen/foto149.jpg" /><br>
<em> paarse bloemetjes </em></p
<em> op het bruggetje </em></p>
we lopen door het dal naar het bruggetje, waar ik een foto maak van het stroompje.
 <p align="center"><img id="fotohoog" src="Wandelingen/foto124.jpg" /><br>
<em> op het bruggetje </em></p>
Na het bruggetje komen we een kudde geiten tegen die met veel gebel rondtrekken
<p align="center"><img id="fotobreed" src="Wandelingen/foto142.jpg" /><br>
<em> belgeiten </em></p
na een steile beklimming komen we op de weg, die volgen we tot de afslag naar de waterval. Onderweg komen we de typische Italiaanse berghuizen tegen.
 <p align="center"><img id="fotobreed" src="Wandelingen/foto143.jpg" /><br>
<em> huizen hier in de omgeving </em></p
 en daar zijn we weer bij de waterval van Pescone.
 <p align="center"><img id="fotohoog" src="Wandelingen/foto144.jpg" /><br>
<em> een favoriet plekje uit de buurt </em></p> 
Ook Fido geniet nog even van de waterval.
<p align="center"><img id="fotohoog" src="Wandelingen/foto146.jpg" /><br>
<em> een echte toerist, die Fido </em></p>
Fido gaat nog even hier in bad en dan zijn we in 10 minuten weer thuis!

## richting Crabbia en Monte Barro
Er loopt een mooi bospad van Agrano naar Crabbia, Kees gebruikt dit pad ook om hard te lopen.
Behalve de kleine witte bloemetjes vinden we ook dit veel langs het pad:
 <p align="center"><img id="fotobreed" src="Wandelingen/foto147.jpg" /><br>
<em> ik weet even de naam niet </em></p
De klim naar de Monte Barro is een steile, over een pad vol keien en stenen, geen leuk pad, maar het uitzicht loont zich (na ongeveer een uurtje).
<p align="center"><img id="fotobreed" src="Wandelingen/foto152.jpg" /><br>
<em> Uitzicht op Orta San Giulio en het eiland </em></p
 San Giulio d'Orta (Sint Julius) en San Giuliano (Sint Julianus) waren twee broers van het kleine Grieks eiland Aegina (ongeveer 50 km van Athene). In de 4e eeuw arriveerden de twee broers aan de oevers van het Ortameer (na een tijdlang in Acqua Salvia bij Rome verbleven te hebben) met de  opdracht in naam van  keizer Theodosius de heidenen te evangeliseren en kerken te bouwen. 
Het aantal kerken dat door de twee Griekse broeders tijdens hun reis door Italië werd opgericht steeg snel en bereikte een opmerkelijk totaal van 98.
Julius zou zijn broer hebben belast met de bouw van de negenennegentigste kerk in Gozzano, terwijl hij alleen op zoek zou gaan naar de plaats waar de honderdste zou worden gebouwd. De heilige zou een prachtig eilandje hebben uitgekozen - alsof hij "de kwadratuur van de cirkel" kon doorbreken (hij verliet een eiland en keerde terug naar een eiland) - als de ideale plek om de honderdste kerk te bouwen. Toen hij echter op zoek ging naar een schipper om hem over te zetten, ontdekte hij dat alle inwoners te bang waren om dat te doen, vanwege de draken en slangen die toen op het eiland woonden. Gelukkig kon San Giulio op wonderbaarlijke wijze op zijn mantel naar het eiland varen, waarna hij alle heidense beesten versloeg en de grondvesten legde van de basiliek op dezelfde plaats waar zich nu de Basilica di San Giulio bevindt. Het eiland staat nu bekend als l'Isola di San Giulio.
Het lijkt er echter op dat één van de oorspronkelijke bewoners van het eiland San Giulio's heilige slachtpartij heeft kunnen ontlopen. Dit was het schepsel dat bekend staat als l'Orchera, de Ogress, die naar verluidt het eiland ontvluchtte en zijn toevlucht zocht in een grot op het vasteland, bekend als "Il Bus de l'Orchera" (het hol van de Orchess). Ergens in de zeventiende eeuw werd in deze grot een gigantische wervel gevonden, en het lijkt waarschijnlijk dat dit bot toebehoorde aan de Orchera of aan een andere van de monsterlijke eerste bewoners van het eiland. Aan het eind van de negentiende eeuw werd op deze plaats een villa gebouwd, maar de grot werd bewaard en in het huis opgenomen.
Wanneer men leest over draken en slangen, mantels die zweven en dragen, zou het gemakkelijk zijn om dit alles als een "legende" te bestempelen. Maar de zaken lijken iets ingewikkelder. In feite is van ten minste twee van de meer dan 100 kerken waarvan wordt aangenomen dat zij door Julius en Julianus van Aegina zijn gebouwd, bewezen dat zij van paleo-christelijke oorsprong zijn. Waar? In Gozzano en op het eiland San Giulio. Archeologische opgravingen in de Basilica di San Giulio en in de kerk van San Lorenzo in Gozzano kunnen de hypothese bevestigen dat de "legende" van de twee heiligen in werkelijkheid verschillende historische elementen bevat. In de San Giulio zijn bij onderzoek sporen gevonden van een primitieve basiliek (V-VI eeuw) in de vorm van een kleine kapel met een enkele apsis op het noorden.
De relikwieën van de heilige Julius worden nog steeds bewaard in de Basilica di San Giulio, op het eiland San Giulio, midden in het Ortameer. De relikwieën van Julius daarentegen zijn in 1360 overgebracht naar de nieuwe kerk van Gozzano, die aan hem is gewijd, en onder het hoofdaltaar geplaatst, terwijl in de oude kerk van S. Lorenzo nog steeds de cenotaaf staat, of beter gezegd, een grafmonument zonder de menselijke resten van de persoon voor wie het was gebouwd.
San Giulio (Sint Julius) is de patroonheilige van de metselaars, dankzij zijn activiteit als kerkbouwer en wordt vaak afgebeeld met gereedschap in de hand.
  <p align="center"><img id="fotohoog" src="Wandelingen/foto153.jpg" /><br>
<em> ook Fido geniet van het uitzicht </em></p>

## Van Pratolungo naar Pettenasco en weer terug (ronde)
Wanneer we in Pratolungo van het ons bekende pad afkomen en naar de kerk van Pratolungo lopen begint daar een zeer steile weg naar beneden.
<p align="center"><img id="fotobreed" src="Wandelingen/foto154.jpg" /><br>
<em> Even samen op de foto </em></p
 De weg gaat uiteindelijk over in een pad dat richting Pettenasco voert.
 <p align="center"><img id="fotobreed" src="Wandelingen/foto155.jpg" /><br>
<em> Daar mag Fido weer los! </em></p
 Volgens Thomas is dit een zeer oude stenen weg. 
 <p align="center"><img id="fotohoog" src="Wandelingen/foto156.jpg" /><br>
<em> in de verte is het Ortameer al te zien </em></p>
Aan het eind van dit pad zien we de spoorbrug. We zien toevallig weer een trein passeren met daarop complete vrachtwagens (dus niet alleen de containers), hebben ons daarover verbaasd, maar er is ons verteld dat de vrachtwagens op heel veel plekken niet kunnen komen over de weg. 
<p align="center"><img id="fotobreed" src="Wandelingen/foto157.jpg" /><br>
<em> de spoorbrug </em></p 
Eenmaal beneden nemen we even een afslagje naar de oude brug en bron
 <p align="center"><img id="fotohoog" src="Wandelingen/foto158.jpg" /><br>
<em> de oude brug </em></p> 
Bij de bron is een fijn plekje om wat uit te rusten, wat te eten en wat te drinken, terwijl Fido een bad neemt(en zijn eigen badwater drinkt). 
<p align="center"><img id="fotobreed" src="Wandelingen/foto159.jpg" /><br>
<em> met op de achtergrond het geklater van het riviertje </em></p
 Terwijl we daar zitten komt iemand water halen, blijkbaar wordt de bron net zoals bij ons in Agrano door de dorpsmensen nog volop gebruikt. 
 <p align="center"><img id="fotobreed" src="Wandelingen/foto160.jpg" /><br>
<em> met een Mariaatje erboven </em></p
 na de korte pauze nemen we een andere route terug (zodat we niet die hele steile weg op moeten, alhoewel dit pad natuurlijk ook klimt). Het regent een beetje 
 maar het pad loopt door het bos en we voelen er weinig van. Er staan mooie bloempjes langs het pad. Het lijken kleine,wilde narcisjes.
  <p align="center"><img id="fotohoog" src="Wandelingen/foto161.jpg" /><br>
<em> Narcisjes? </em></p>
uiteindelijk komen we weer bij kerk uit, lopen een stukje over de weg naar het pad dat naar Agrano leidt. 

