Nadat op 1 juni mijn elleboog uit de kom is geraakt en op 3 plaatsen gebroken hebben we niet veel meer gewandeld, dat gaat moeilijk met een gipsarm. Na 10 dagen in Nederland is bij terugkeer op 30 juni het gips eraf gehaald en kan ik weer aan de slag! De komst van Selwyn en Coline is een mooie gelegenheid om een beetje over mijn angst heen te komen en weer te gaan wandelen in de bergen. 

## Antronavallei
De eerste dag willen ze er meteen heftig tegenaan: Ze willen naar de Antronavallei om daar naar het tweede of zelfs een derde meer te gaan. Helaas regent het pijpestelen, maar het weerhoudt hen niet. Wij zetten ze af en lopen het rondje om het eerste meer met hen mee. 
