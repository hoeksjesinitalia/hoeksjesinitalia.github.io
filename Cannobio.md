## Cannobio
#### 21 februari 2021
<p align="center"><img id="fotobreed" src="Wandelingen/foto23.jpg" /><br>
<em> onze oorspronkelijke route </em></p>
Cannobio is iets meer dan een uur rijden, ligt aan het Lago Maggiore, net voor de Zwitserse grens. 
Omdat Fido het steeds beter doet in de auto, in de achterbak is hij nog niet ziek geworden, durven we nu wat verder te rijden.
We parkeren Klaartje aan het begin van het dorp en lopen het dorpje door richting het riviertje de Cannobino. De route begint in het park en daar staat een groot bord met dit plaatje:
<p align="center"><img id="fotobreed" src="Wandelingen/foto24.jpg" /><br>
<em> ohoh </em></p>
we denken al van :heel dat stuk gereden en nu mag de hond er niet in. We vragen het aan de bezoekers , de eerste praat Frans en weet van niets, de tweede is een Italiaan die zegt dat het volgens hem wel mag... Even verder staat nog zo'n bord, nu met de woorden: cane al guinzaglio, met de nummers van de wetsartikelen.
Hoewel we het niet uit kunnen spreken begrijpen we dat dit hond aan de lijn betekent en opgelucht lopen we door, in de veronderstelling dat de route het park spoedig zal verlaten en dat we dan Fido los kunnen laten.
<p align="center"><img id="fotohoog" src="Wandelingen/foto25.jpg" /><br>
<em> langs het riviertje </em></p>
